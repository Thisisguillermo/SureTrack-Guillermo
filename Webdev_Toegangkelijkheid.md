 Voor de gene die geïnteresseerd zijn in toegankelijkheid en hier meer over willen leren, een aantal resources:

Specificaties
Internationaal wordt er gebruik gemaakt van de Web Content Accessibility Guidelines (WCAG). Dat zijn de regeltjes van toegankelijkheid. Van de drie niveaus van compliance is het meest gangbare niveau is AA. Deze specificatie wordt onder andere in de wet gebruikt in de VS, Japan, Europa, en grote delen van de rest van de wereld.
    
In de meeste gevallen kom je met het volgen van de HTML specificatie al een heel end. Nou snap ik dat niemand dat van voor naar achter gaat lezen, maar iets opzoeken als je met een onderdeel bezig bent kan zeker helpen.

Waar de HTML specificatie te wensen overlaat kan er gebruik worden gemaakt van de Accessible Rich Internet Applications (ARIA) specificatie. Dit is een set van attributen die je in staat stelt om op laag niveau de accessibility tree (het geen software gebruikt om te bepalen wat iets is) te beïnvloeden.

Als je meer wilt weten hoe je ARIA moet gebruiken in bepaalde situatie kan je de ARIA Authoring Practices guide raadplegen. Hierin wordt aan de hand van tekst, voorbeelden, en toetsenbord vereisten uitgelegd hoe je veelvoorkomende designs toegankelijk maakt.

Cursussen
Voor mensen die net beginnen met toegankelijk is het wellicht handig om met een cursus te beginnen. Een aantal (gratis) cursussen die worden aangeraden:

    Web Accessibility (van Google, gratis)
    Hacking Digital Styleguides for Accessibility (gratis bij proef Skillshare)
    A11ycasts YouTube serie (gratis)

Tools
Soms wil je er iets sneller achter komen of jouw website voldoet aan de eisen. Gelukkig zijn er een aantal tools die je kunt gebruiken om dit te controleren.

    Chrome DevTools heeft een 'accessibility test' als onderdeel van het Audit/Lighthouse scherm.
    aXe is een soortgelijke tool om een overzicht te krijgen. Beschikbaar voor Chrome en Firefox.
    De NU Validator van de W3C kan veel toegankelijkheids-fouten in HTML vinden.
    Tekstkleuren moeten een bepaalde contrast hebben. Sinds WCAG 2.1 geldt dit ook voor bijvoorbeeld user interface elementen. Een website als Contrast-Ratio kan je daar inzicht in geven. De Colour Contrast Analyzer is een handige desktop tool hiervoor.

Bron: ben zelf accessibility specialist en editor van de ARIA Authoring Practices 